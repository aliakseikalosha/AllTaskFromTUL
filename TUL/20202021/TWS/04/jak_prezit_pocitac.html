<!DOCTYPE html>
<html lang="cs">
<head>
  <meta charset="utf-8">
  <title>Jak přežít ve zdraví počítač</title>
  <link rel="stylesheet" href="style.css" type="text/css"/>
</head>
<body>
	<nav>
	   <ul>
		  <li><p><a href="jak_prezit_pocitac.html#prezitpc">Jak přežít ve zdraví počítač</a></p>
		    <ul>
		     <li><a href="jak_prezit_pocitac.html#prostredek">Berte počítač jako prostředek</a></li>
		     <li><a href="jak_prezit_pocitac.html#slavni">Co na to slavní?</a></li>
		    </ul>
		  </li>   
		  <li><p><a href="jak_prezit_praci.html#prezitpraci">Jak přežít práci s počítačem – stůl, správné sezení a monitor</a></p>
		    <ul>
		     <li><a href="jak_prezit_praci.html#okno">Stůl a monitor: nikde ne proti oknu</a></li>
		     <li><a href="jak_prezit_praci.html#lcd">Máte na výběr? Zvolte LCD nebo notebook</a></li>
		     <li><a href="jak_prezit_praci.html#sezeni">I na obyčejné židli lze správně sedět</a></li>
		     <li><a href="jak_prezit_praci.html#ergonomie">Ergonomie sezení u počítače</a></li>
		     <li><a href="jak_prezit_praci.html#operky">Opěrky, područky, balóny a podložky</a></li>
		     <li><a href="jak_prezit_praci.html#pohyb">Základem je pohyb</a></li>
		    </ul>  
		  </li>
		  <li><p><a href="jak_prezit_ruce.html#prezitruce">Jak přežít práci s počítačem – šetřete své ruce</a></p>
		    <ul>
		     <li><a href="jak_prezit_ruce.html#klavesnice">Klávesnice</a></li>
		     <li><a href="jak_prezit_ruce.html#klavesnice2">Co by měla splňovat standardní klávesnice?</a></li>
		     <li><a href="jak_prezit_ruce.html#mysi">Myši</a></li>
		     <li><a href="jak_prezit_ruce.html#mysi2">Jak na myš?</a></li>
		     <li><a href="jak_prezit_ruce.html#rizika">Zdravotní rizika</a></li>
		     <li><a href="jak_prezit_ruce.html#podlozky">Podložky se osvědčují</a></li>
		     <li><a href="jak_prezit_ruce.html#bezdrat">Bezdrátové systémy</a></li>
		     <li><a href="jak_prezit_ruce.html#prenosne">Přenosné počítače</a></li>
		    </ul>  
		  </li>
		  <li><p><a href="jak_prezit_oci.html#prezitoci">Jak přežít práci s počítačem - balzám na oči</a></p>
		    <ul>
		     <li><a href="jak_prezit_oci.html#pravidla">Jaká jsou tedy základní pravidla?</a></li>
		     <li><a href="jak_prezit_oci.html#bolest">Jak si nastavit počítač, aby oči nebolely?</a></li>
		     <li><a href="jak_prezit_oci.html#gymnastika">Oční gymnastika</a></li>
		     <li><a href="jak_prezit_oci.html#pohyb">Pohybování očima</a></li>
		     <li><a href="jak_prezit_oci.html#preostrovani">Přeostřování</a></li>
		    </ul>  
		  </li>
		</ul>
	 </nav>
	<div>
<h1 id="prezitpc">Jak přežít ve zdraví počítač</h1> 
<p>Stále více zaměstnanců tráví celou svou pracovní dobu před počítačem a mnozí z nich používají 
počítač k práci nebo zábavě i doma. Vzrůstající počet mobilních zařízení, jako jsou notebooky, Tablet 
PC nebo PDA, jen zvyšuje počet lidí, kteří jsou ohroženi nemocemi spojenými s prací na počítači. 
Přestože jsou principy zdravé práce s počítačem poměrně známé, málokdo je dodržuje. V seriálu Jak 
přežít ve zdraví počítač vám přineseme praktický návod, jak pracovat u počítače zdravěji a radostněji. </p>
<h2 id="prostredek">Berte počítač jako prostředek</h2> 
<p>Naše první kroky povedou do oblasti pracovního prostředí a ergonomie práce. Dozvíte se například, 
kam si postavit počítač a z jaké vzdálenosti se dívat na monitor. Správné sezení tvoří zásadní 
předpoklad úspěšného přežití počítače. Kromě zásad pro polohování židle a sezení vám poradíme 
také, jakými jednoduchými cviky můžete napravit bolavá záda, a to i během sezení. Kromě klasických 
zásad sezení na standardních kancelářských židlích vám ukážeme, jaké další prostředky se vedle nich 
nabízejí. Představíme si tak alternativní nábytek k sezení, které doporučují fyzioterapeuti: nafukovací 
balóny a klekačky. Poradíme, jaký si vybrat zdroj světla, aby se oči méně unavovaly, vyzkoušíme za 
vás, jestli se vyplatí investovat do speciálních podložek pod myš nebo opěrek na zápěstí ke klávesnici. 
Náročným uživatelům představíme také speciální pomůcky pro práci na počítači, jako jsou podložky 
pod nohy, držáky na dokumenty nebo speciální myši.</p> 
<p>Pro ty, kteří píší velké množství textu, je důležité umět psát všemi deseti (nebo alespoň co nejvíce 
prsty). Neustálé opakování stejných pohybů může totiž zapříčinit nejen únavu nebo namožení 
určitých svalových skupin, ale v horších případech vzniká nebezpečí zranění nebo zkrácení svalů. 
Poradíme vám, jak se těmto problémům vyhnout nebi je alespoň minimalizovat a pracovat 
ergonomičtěji. Zeptáme se na názor také ortopedů a fyzioterapeutů. „Elektronický smog“ se také 
stává předmětem výzkumů. Odborníci nám osvětlí, jestli záření vyzařované počítači a obrazovkami 
skutečně narušuje zdraví, a jak se mu případně bránit.</p> 
<p>Porovnáme také, jak se liší monitory, LCD panely a notebooky z hlediska zátěže očí. Tomuto orgánu 
se budeme věnovat v samostatné části, kde vám poradíme, jak oči relaxovat, jaké cviky provádět, a 
přineseme také recepty na oční koupele. V poslední době se ale stále více psychologů zaměřuje na 
psychologické aspekty práce na počítači. Upozorňují, že neustálé přepínání pozornosti a vyrušování 
vyvolává u uživatelů stres. Počítač kromě toho, že práci usnadňuje, ji také občas komplikuje (jde např. 
o spam, „zatuhnutí“ systému, padání internetového připojení apod.) a uživatele tak dále stresuje. 
„Multitasking“ (současné vykonávání více úkolů nebo prací) je také dalším generátorem stresu. 
Podstatnou součástí této problematiky je i komunikace pomocí e-mailu nebo komunikačních 
programů typu ICQ. Poradíme vám, jak se nenechat zahltit e-maily blikajícími okny komunikátorů.</p> 
<p>Sociologové v poslední době často studují „nutkání technologií“, které způsobuje, že technologie 
používáme jen proto, že je máme k disposici, a ne jen tehdy, když je to nutné. Poradíme vám proto, 
jak se vyhnout stresu spojenému s technikou a jak se nenechat počítači zahltit.</p> 
<p>V posledním díle seriálu se můžete těšit i na rady a příběhy těch, kteří s počítačem pracují 
každodenně již dlouho dobu.</p> 
<h2 id="slavni">Co na to slavní?</h2> 
<p>Patrick Zandl, který založil server mobil.cz a v současné době pracuje jako soukromý konzultant v ICT, 
si na vlastní kůži, záda a oči vyzkoušel, jak se projevuje desítihodinová pracovní doba strávená před 
počítačem. Od té doby, co začal dodržovat pár jednoduchých pravidel, se jeho zdravotní stav zlepšil. 
V závěru seriálu vám poradí, jaké tipy se mu osvědčily, stejně jako novinářka Barbara Nesvadbová a 
ministr informatiky Vladimír Mlynář. Jako ochutnávku nabízíme jednu rady Barbary Nesvadbové, 
kterou si je třeba při práci s počítačem stále připomínat: „Brát počítač jako prostředek“.</p>
<footer>
	<a href="https://www.idnes.cz/technet/internet/jak-prezit-ve-zdravi-pocitac.A040210_5251736_sw_internet">Puvodní web</a>
</footer>
</div>
<div class="end">
 		<a href="https://validator.w3.org/nu/?doc=http%3A%2F%2Fstuwrk.nti.tul.cz%2F~aliaksei.kalosha%2F04%2Fjak_prezit_pocitac.html">Valiadtion</a>
 	</div>
</body>
</html>